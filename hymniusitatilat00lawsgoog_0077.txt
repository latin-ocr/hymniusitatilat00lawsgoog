LA TINE REDDI TI. 55

XVI.
â€˜ Nec enim aliud nomen est in quo oporteat nos salvos fieri!

CUM languent animae vires, et sanguine fuso
plurima transfixi vulnera cordis hiant,

una manus sonti, manus et sua vulnera gestans,
subvenit, et plagas sola levare potest.

cum gravibus quatitur pectus singultibus aegrum,
et lacrimae pleno fonte doloris eunt,

cordi uni, cordi contrito ob crimina mundi,
maerores sontum participare datur.

cum facinus foedum fletu ploramus inani,
et sprevisse dolet iussa benigna Dei,

unicus en rivus, rivus qui corpore fisso
emicat, immundos fonte lavare valet.

crimina nostra sacro lustrantur sanguine Christi,
Ille manu nobis sospite praebet opem,

gaudia nostra Tuum pertentant pectus, Iesu,
et nostro miserans, Ipse dolore doles.

Christe, Tuas palmas nobis praetende cruenta,
lymphaque de venis, sanguine mixta, cadat3
confosso in gremio Domini servamur in aevum,

hic restat nobis sola latebra Deus.


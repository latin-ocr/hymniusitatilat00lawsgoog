LA TI NE REDDI TI.

AN'GELI mundum propiore penna
desuper clara ab regione caeli
nocte viserunt, citharis sonantes
nobile carmen.
‘ laus Deo in summis», homini voluntas

‘ sit bona, et pax nunc dominetur orbi 1 ’

tale tranquillus resonare carmen
audiit aether.

quin adhue pennis placidis aperto

angeli caelo tenebras revisunt,

callidi mundum recreare tristem
carmine laeto.

et super terras levibus iacentes

devolant alis, fremitumque raucum, et

dissonos sacro sonitu tumultus

pellere gaudent.

at diu gentes gemuere magno
pondere oppressae sceleris, nec nsquam
prava divina cithara angelorum

corda moventur.
fratribus fratres male praeliantes
obsequi divis monitis recusant ;
milites duri Ι lyra dulcis aeres

mulceat iras.

59


LA TI N E REDDI TI. 63

XIX.

‘ Usque in diem illum cum illud bibam vobiscum novum
in reyno Patris mei?

HIC praesens Dominum praesentem cernere possum,
fas invisa etiam tangere sacra manu;
hic liceatque crucem dextra prensare tenaci,
fessaque caelesti ponere membra toro,

hic nutrire animam detur mihi pane sacrato,
et tecum ad mensam regia vina bibam 3

hic grave mentis onus tandem deponere vellem,
ut recubem veniae conscius usque novae.

Tu mihi solus opem praebes, nec brachia quaero
quae me sustineant, sufficis Ipse, Deus l
incertosque gradus divino robore firmans,
dona mihi cumulas uberiora, Deus.

culpa mihi restat, sed Tu iustissime, regnas,
sanguine detergens quod mihi crimen inest,

pax mea, velamen candens, spes sola salutis,
morte Tua manant, sacriferaque cruce3

symbola vanescunt, mensamque relinquimus aegre,
praetereunt epulae, spirat amoris odor,

iam cibus et vinum cedunt, Tu, Christe, moraris,
Tu, propius comitans, sol, clypeusque, mihi;


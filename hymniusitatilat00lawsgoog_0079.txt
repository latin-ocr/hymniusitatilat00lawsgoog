LA ΤΙΝΕ REDDI TI .

xvn:

‘ Mane nobiscum quoniam advesperascit et inclinata
est iam dies)

MORARE mecum, vesper adest cito,

57

ne me relinquas, iam tenebrae ruunt,

fallunt amici, et spes recedunt,
Tu, miserans inopes, maneto
mecum per aevum: vita recedit, et
transit fugacis gloria saeculi,
Tu nesciens mutare mentem,
caetera dum pereunt, maneto:
hostis repellens insidias vafri,
praesensque in horas auxilians mihi,
tumultuosas per procellae,
perque serena, Deus, maneto:
non terret hostis, dum, propior Tibi,
sospes, sub alis protegor undique,
nec vexor immenso dolorum
pondere, nec lacrimae quietem
turbare possunt: mortis aculeus
quo iam recessit? quove superbia
victrix sepulchri ἲ me triumpho
glorie, si maneas, coronat.
Tu, pune clausis luminibus, mihi
praetende formam sacriferae crucis,
caliginem dispelle densam, et
atria caelicolum reclude.
optata caeli ianua panditur,
umbraeque mundi diffugiunt retro,
in nisibus vitae severis,
mortis et articulo, maneto.

